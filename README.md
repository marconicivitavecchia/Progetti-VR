# Progetti VR

Elenco delle attività di Realtà Virtuale presenti nella nostra scuola.

Il nostro istituto, già da qualche anno, sta puntando molto sulla modellazione e programmazione 3D e sulla realtà virtuale in particolare.

## Festival della realtà virtuale

Ogni anno la nostra scuola organizzia il Festival VR:
- [edizione 2022](https://marconicivitavecchia.github.io/2022-vrfestival-website/)
- [edizione 2023](https://marconicivitavecchia.github.io/2023-vrfestival-website/)

## Integrazione con le materie curriculari
Durante le lezioni curriculari abbiamo sperimentato l'uso di diverse applicazioni in realtà virtuale, tra cui:
- [Sharecare You VR](https://www.oculus.com/experiences/quest/5090936304309796/)
- [The Thrill of Fight](https://www.oculus.com/experiences/quest/3008315795852749/)
- [Spheres](https://www.oculus.com/experiences/quest/3789736921099233/)
- [Ocean Rift](https://www.oculus.com/experiences/quest/2134272053250863/)
- [Anna Frank House VR](https://annefrankhousevr.com/)
- [The Climb](https://www.oculus.com/experiences/quest/2617233878395214/)
- [Fit XR](https://www.oculus.com/experiences/quest/2327205800645550/)

## Corsi Blender & Unreal
La nostra scuola propone corsi pomeridiani di Blender ed Unreal, sia di livello base che avanzato, dove i partecipanti imparano la modellazione 3D, illuminazione, shading, texturing, etc. ed a programmare ambienti virtuali in modo interattivo usando strumenti di uso professionale.

## Curvatura di modellazione 3D
Dall'anno 2022/2023 è stata attivata la "Curvatura di modellazione e programmazione 3D", un percorso triennale inserito all'interno dell'orario scolastico antimeridiano (un'ora a settimana) dove gli studenti imparano ad usare un'ampia gamma di metodologie e strumenti per la modellazione e la programmazione in 3D.

## Progetti realizzati dagli studenti della scuola
Di seguito un elenco di applicazioni realizzate dagli studenti della nostra scuola.

### La Scuola di Atene VR
Progetto trasversale iniziato nell'a.s. 2022/23 che coinvolge le classi del liceo scienze applicate e tecnico informatico e le materie di Storia dell'Arte, Italiano, Filosofia ed Informatica. Il protagonista è uno studente della nostra scuola che viaggia nel tempo e nello spazio per conoscere meglio la storia dell’arte, la filosofia, la geometria, la fisica, l’astronomia e capire meglio il suo presente. Il progetto è in fase di realizzazione e qualsiasi contributo è ben accetto!
- [Presentazione del progetto](https://www.canva.com/design/DAFWuCrnHa0/gwXjm8llStUbSCK6XcVHsg/view)
- [Repository su GitHub](https://github.com/marconicivitavecchia/the-school-of-athens-vr)
- [Gestione del progetto](https://github.com/orgs/marconicivitavecchia/projects/1)

### Project Fairytale

Gioco realizzato dalla classe 5B dell'a.s. 2021/22 ambientato in un piccolo mondo da esplorare in realtà virtuale con avversari AI. La dinamica del gioco e l'ambientazione sono interamente realizzati dagli studenti usando il motore Unreal Engine.

### Marconi AR

Un’applicazione di realtà aumentata fruibile dal browser del cellulare dedicata a Guglielmo Marconi. L’applicazione permette a tutti gli utenti della scuola, connettendosi ad un sito internet, di “trovare” i modelli delle invenzioni di Marconi che sono “nascoste” in giro per la scuola. [Qui](https://github.com/CuriousCI/marconi-ar) il codice del progetto open-source.

### VR Garden

Il giardino interno della nostra scuola completamente ricostruito in VR! [Qui](https://drive.google.com/file/d/1CsIfhmmubFGT0FT8MzE9i3NcL0ogaM3_/view) un video che mostra il progetto realizzato. Il codice del progetto è disponibile su GitHub a [questo](https://github.com/DavideSky/VR-Garden) link.

### Premi di modellazione 3D e gallerie di modelli

Su Sketchfab è possibile trovare [diverse collezioni](https://sketchfab.com/marconicivitavecchia/collections) di modelli realizzati dagli studenti per varie occasioni, fra cui il premio di modellazione 3D indetto annualmente dalla nostra scuola.

-- 
Prof. Claudio Capobianco
